Widgetek
========

A widget a dokumentum egy olyan egybetartozó megjelenítési egysége, ami egy controller-metódusban került renderelésre.
Általában már látványban is élesen elhatárolódik a többi widgettől, de előfordul olyan widget is, ami látszólag több elkülönülő elemből áll, mint pl. az egyébként szinte minden oldalon meghívott TeaserWidget, vagyis a cikk-ízelítők widgetje.

Vannak az ElastiSite saját, beépített widgetjei, mint pl. a UserPackage-ben található LoginWidget. Ezek a beépített widgetek adnak egy alapot, de a használatuk nem kötelező, 
bármikor használhatsz a projectedben máshogyan működő változatot, ennek a lépéseit lentebb megtalálod.

Saját widgetet akarok használni
-------------------------------
Ezt nem csak szimplán megteheted, hanem ebben elég nagy mozgástered van.
Megteheted, hogy a már létező routingot megírod a projectben is, és akkor automatikusan a project routingja fog élni, vagyis abba a controllerbe fut ki a routing, amelyiket a project routeMap-jébe beállítottad.

Azt is megteheted, hogy saját controllert használsz (lásd fentebb) amiben az ElastiSite saját widgetjére hivatkozol.

És arra is van lehetőséged, hogy az ElastiSite saját routingját meghagyod (vagyis a projectben nem csinálsz ugyanazzal a névvel vagy paraméterezéssel saját routingot), viszont saját widgetet írsz. Ezesetben annyi a teendőd, hogy a project view/widget mappájába készítesz egy mappát a widget nevével (pl. BannerWidget). Onnantól kezdve a tiéd fog betöltődni.

Bónusz: még azt is megteheted, hogy a scripts.php helyett írsz sajátot, amibe saját javascripteket írhatsz, hogy mi történjen a widget ajaxos betöltésekor, vagy átírhatod a widget URL-címét, pl. használhatsz egy másik, már máshol is használt URL-t a widget hívásához.


