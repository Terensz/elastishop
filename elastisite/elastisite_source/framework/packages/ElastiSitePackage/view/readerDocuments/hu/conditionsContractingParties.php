<div class="widgetWrapper">

<b>A szerződő felek</b>
<br><br>
Az a szerződés, aminek jelen dokumentum képezi a minden körülmények között érvényes feltételeit, két fél között jön létre: a szolgáltatás megrendelője és a webes alkalmazás elkészítéséért felelős informatikus.
<br><br>
A szolgáltatás megrendelőjére a későbbiekben így fog hivatkozni ez a dokumentum: <b>Megrendelő</b>.
<br><br>
A webes alkalmazás elkészítéséért felelős informatikusra a későbbiekben így fog hivatkozni ez a dokumentum: <b>Webfejlesztő</b>.
<br><br>
<b>A szoftver üzemeltetéséhez szükség van arra, hogy a Megrendelő további szolgáltatókkal szerződjön.</b>
<br><br>
A webes alkalmazás egy program, vagyis fájlok és mappák állománya. Önmagában működésre alkalmatlan, egy számítógépen való futtatás teszi alkalmassá arra, hogy működése megfeleljen a Felhasználói kézikönyvben foglaltaknak. Ezt a számítógépet webszervernek, más néven web-kiszolgálónak hívjuk, amihez minden esetben kapcsolódik egy adatbázis-kiszolgáló. Ezen a számítógépen a futó szoftvereket és a fájlok jogosultságait a web- és adatbázis-kiszolgáló üzemeltetője látja el, őrá a továbbiakban így fog hivatkozni ez a dokumentum: <b>Üzemeltető </b>. A Webfejlesztő nem tudja ellátni az Üzemeltető feladatait, mert <br>
- nem rendelkezik azokkal a jogosultságokkal, amik miatt ezt a feladatot el tudná látni<br>
- nem az ő dolga, hanem az Üzemeltetőé.
<br><br>
Ahhoz, hogy a webhelyet ne pontokkal elválasztott számokkal lehessen elérni (pl.: http://81.182.254.1/bejelentkezes), hanem legyen egy mindenki által könnyen megjegyezhető webcím, ahhoz szerződést kell kötni egy domain-regisztrátorral domain-név szolgáltatás igénybevételére és névszervereken való karbantartásra, ezt a cegemneve.hu formátumú rövid címet pedig domain-nek hívjuk, erre a szolgáltatóra pedig így fog a továbbiakban hivatkozni ez a dokumentum: <b>Domain-regisztrátor</b>.
<br><br>
Ahhoz, hogy a webhely felhasználója és a webhely közötti kommunikáció ne legyen lehallgatható, ahhoz arra van szükség, hogy ez a kommunikáció titkosított csatornán történjen. Azonban a titkosított csatorna is hamisítható, amennyiben a webhely nem rendelkezik ú.n. SSL-tanusítvánnyal. Azt a szervezetet, aki a titkosított csatorna tanusítványát kiállítja, a továbbiakban így fog szerepelni ebben a dokumentumban: <b>Tanisítvány-kiállító</b>.
</div>