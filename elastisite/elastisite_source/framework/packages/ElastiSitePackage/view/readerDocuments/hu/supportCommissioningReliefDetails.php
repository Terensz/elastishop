<div class="widgetWrapper">
<b>Beüzemelési tehermentesítés</b>
<br><br>
Be kell, hogy valljam egy hiányosságomat: nem értek a mosógépekhez. Amikor évekkel ezelőtt megvettem a készülékemet, tanácstalanul vakartam a fejemet egy ismeretlen funkciójú csövet a kezemben tartva, hogy most hogyan fogom ezt az ördögi, de mégiscsak szükséges masinát beüzemelni. Annak ellenére, hogy sejtettem, hogy nem a termékkel van baj, hanem az ismereteimmel, nem éreztem azt az elégedettséget, amit egy előnyös vásárlás alkalmával szoktam. Leginkább frusztráltságot éreztem, és nagyon sajnáltam, hogy nem kértem felár ellenében a beüzemelést, mert valószínűleg sok idegességtől kímélt volna meg.
<br><br>
Webfejlesztőként pontosan tudom, hogy mi fán terem a webes alkalmazás, hány szolgáltató munkáját kell igénybe venni és összehangolni egy webhely beüzemelése során, és miket kell beállítani és ellenőrizni ahhoz, hogy végül a webes alkalmazás szépen fusson. 
<br><br>
Mivel tudom, hogy nem vagyunk egyformák, legfőképpen az érdeklődésünket és kompetenciáinkat illetően, így egyértelmű, hogy azt a terhet, ami egyébként a megrendelő hátát nyomná, ellenértékért cserébe át tudom vállalni.
<br><br>
- A <b>Beüzemelési tehermentesítés</b> termék ára nem foglalja magában a különböző szolgáltatók felé fizetendő összegeket.<br>
- Amikor megrendelek egy szolgáltatást az Ön webes alkalmazásához, egyéltalán nem biztos, hogy a legolcsóbb szolgáltatónál teszem ezt, hanem olyannál, akinek ismerem a szolgáltatását, és elégedett vagyok vele. Ezeknek a szolgáltatásoknak az ára elég szűk tartományban mozog, "A" cég és "B" cég díjszabása között legfeljebb 5-10% lehet a különbség, ha ennél több, akkor annak oka van, más időszakra szól, más típusú szolgáltatás, más jár hozzá.<br>
- Ezt a szolgáltatást nem azoknak az ügyfeleknek szánom, akik értenek hozzá, de lusták ők maguk ügyintézni a szolgáltatóknál, hanem azoknak az ügyfeleknek szeretnék ezzel segíteni, akik nem tudják, hogy miért kell domaint regisztrálni és mire való a tanusítvány.<br>
- Minden szolgáltató a saját szerződési feltételei szerinti időszakra szóló, ütemezett számlát bocsát ki. A <b>Beüzemelési tehermentesítés</b> szolgáltatás kizárólag a beüzemelésre szól, így a továbbiakban a szolgáltató által Ön felé küldött kommunikációra való válaszolás és a kibocsátott számlákkal kapcsolatos teendők intézése nem tartozik a hatáskörömbe.<br>

</div>