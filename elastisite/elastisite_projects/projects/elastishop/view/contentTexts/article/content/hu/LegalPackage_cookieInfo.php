<b>Mit jelent az internetezés szóhasználatában az, hogy süti?</b><br />
(Angolul: cookie)<br />
Adatok halmaza a felhasználóról. Alapvetően arra jó, hogy bizonyos
adatok tovább éljenek, mint az oldal egyszeri betöltődése. Tehát ha bejelentkezik egy webhelyen, majd ráfrissít az oldalra, és még mindig be van jelentkezve, az annak a biztos jele, hogy: a webhely használ sütiket. 
<br /><br />Sütik nélkül nincs csevegés, internetes vásárlás, élmények és kiscicás fotók megosztása a barátaival, online filmnézés, telefon egyenlegének feltöltése. Sütik nélkül olyan lenne az internet, 
mint a bolygónk számok nélkül. Használhatatlan. (<i><b>"Te el tudod képzelni a világot számok nélkül? Még egy futballmeccset sem nézhetsz végig" - Doug O'Riordan</b></i>)

<br /><br />A süti egyidejűleg kell, hogy létezzen a szerveren és a böngészőben, csak akkor tudnak a felhasználót azonosító adatok fennmaradni a kiszolgáló számára olyankor is, amikor a felhasználó elnavigál a 
webhelyen belül, vagy frissíti az oldalt. A cookie teszi lehetővé pl. azt, hogy be lehessen jelentkezni egy webhelyen, és ott a felhasználó tudjon keresni, üzenetet írni, vagy akár fizetni, átutalni, érzékenyebb 
tartalmakat megtekinteni. Ha a felhasználó törli a sütiket a böngészőből, akkor a jogosultságok elvesznek, azok visszaszerzéséhez újra be kell jelentkezni. Ilyenkor újabb sütik keletkeznek, amik biztosítják a 
munkamenetet a kiszolgáló és a böngésző között. A sütiknek van árnyoldala is, egy webes alkalmazás fel tudja azokat használni arra is, hogy ismereteket szerezzen a felhasználóról, pl. a vásárlási szokásairól, 
hogy utána "kis gombokat bekapcsolva" a felhasználóban felébressze a vásárlási kedvét. Tehát a cookie nem alapvetően jó vagy rossz, hanem egy elengedhetetlen feltétele a webes alkalmazások működésének, és lehet etikus, 
vagy nem igazán etikus célokra használni.
<br /><br />

<h2>A cookie fajtái</h2>
Az adatok hozzáférhetősége szempontjából 3 fajtája van:
<br /><br />
1. fajta: <b>session</b> (munkamenet): Arra szolgál, hogy a webes alkalmazás használata közben azonosítsa a böngészőt, hogy
a tartalom megváltozása után is visszaadhassa neki a felhasználói tevékenységhez tartozó adatokat, amelyek
enélkül elvesznének egy oldalfrissülés során. Vagyis a sütik segítségével a felhasználó bejelentkezése nem a következő
oldalfrissülésig, hanem a munkamenet megszüntetéséig (kijelentkezésig vagy a lejáratig) tart.
<br /><br />
Az 1-es fajtájú sütik nélkül nem képes üzemszerűen működni a webes alkalmazás, így ezeknek elfogadása a felhasználás legalapvetőbb feltétele. Sőt, már amikor először egy webhelyre érkezik,
akkor készül jónéhány munkamenet az Ön gépe és a webkiszolgáló között.

<br /><br />
2. fajta: Az ún. <b>first-party cookie</b>: ha egy webes alkalmazás létrehozza a böngészőben, akkor amíg a süti le nem jár,
addig a webhely szervere el tudja kérni a tárolt információt.
A közkedvelt böngészőkön használata biztonságos, csak az a webes alkalmazás fér hozzá, amelyik létrehozta.
<br /><br />
A 2-es fajtájú sütit nem használja ez a webhely.

<br /><br />
3. fajta: Az ún. <b>third-party cookie</b>. Ezeknek a cookie-knak a sajátossága, hogy más webhelyek is hozzáférhetnek. <br>
Így az a webhely, amely létrehozza, lehetővé teszi más (konkrétan megadott, pl.: Facebook) webhelyek számára, hogy azok értesülhessenek a közös felhasználóik böngészési és vásárlási szokásairól.
<br /><br />
Ez a típusa a cookie-knak elég megosztó, és az esetleges rossz érzések okozója minden esetben az, hogy nem világosan, nem a webhely látogatóinak a nyelvén van a tájékoztatás megfogalmazva.<br />
Időnként megtévesztő belsős szóhasználatból, pl. marketinges terminológiából (szakszó-gyűjteményből) származó, kívülállók szótárában nem szereplő elnevezések is szerepelnek benne, pl. "marketing-cookie" és "jogos érdek".<br>
Szeretnénk, ha a tájékoztatásunk lenne olyan alapos és érthető, hogy eloszlatja az Ön rossz érzéseit. A valóság az, hogy ezt a típusát a sütiknek lehet etikusan is használni, úgy, hogy mindhárom résztvevő elégedett legyen, és nekünk ez a célunk.<br>
<br>
<b>Mi a jó oldala?</b><br />
Az, hogy ha hozzájárul, hogy egy webhely (pl. a webáruházunk) időről időre felbukkanjon a Facebookon az Ön hírfolyamában, és ne maradjon le azokról a termékekről, amelyek az Ön életét megkönnyítik, és amelyeket könnyen lehet, hogy enélkül nem ismerne meg.